Þín eigin saga. 4, Piparkökuhúsið
Ævar Þór Benediktsson
Mál og menning, Reykjavík 2019

Texti á bókarkápu
Þín eigin saga: Piparkökuhúsið fjallar um girnilegt hús úr piparkökum og sælgæti, glaðlegan piparkökukarl, grimma norn, innilokaða fanga – og ÞIG.
Því þú ræður hvað gerist!
Mundu bara að ef sagan endar illa má alltaf reyna aftur – það eru meira en tíu mismunandi sögulok!
Bækur Ævars Þórs Benediktssonar þar sem lesandinn ræður ferðinni hafa notið gríðarlegra vinsælda á undanförnum árum. Hér spinnur hann þráð úr bók sinni Þitt eigið ævintýri í stuttum köflum og aðgengilegum texta sem hentar byrjendum í lestri.
Evana Kisa myndskreytir

Um þessa bók
Bókarnúmer: 27919
Þessi útgáfa er framleidd árið 2020 í samræmi við ákvæði 19. greinar höfundarlaga og samning Mennta- og menningarmálaráðuneytis og Rithöfundasambands Íslands.
Útgáfan er eign Hljóðbókasafns Íslands og hana má ekki afrita. Útgáfa þessi er eingöngu ætluð til útlána til skráðra lánþega safnsins og henni má ekki dreifa til annarra.
Athugið að upptakan er eign Hljóðbókasafns Íslands og farga ber eintaki að notkun lokinni.
Vinsamlegast athugið að hægt er að rekja ólöglega dreifingu og áskilur safnið sér rétt til að loka aðgangi lánþega verði misnotkunar vart.
Þessi útgáfa tekur 32 mínútur í afspilun.
Lesari: Hannes Óli Ágútsson

Um útgáfu þessarar bókar
Útgáfa: Ævar Þór Benediktsson, Mál og menning, Reykjavík 2019
Myndskreyting: Evana Kisa
ISBN: 9789979340638

Lestrarráð Ævars númer 4
Stundum er gaman að lesa á meðan maður er að borða.
(Passaðu bara að sulla ekki mat á bókina!)



7
Áður en við byrjum - bls. 7


Þetta er bók um þig.
Því þú ræður hvað gerist.
En hvernig virkar það?
Jú, þú byrjar á byrjuninni og lest.
Og þú lest.
Og þú lest.


Svo allt í einu stoppar bókin!
Og spyr: Hvað ætlar þú að gera?
Þá ræður þú hvað gerist!
Er það ekki ótrúlegt?


Gangi þér vel!
Ævar


ES. Ef bókin endar illa getur þú alltaf flett til baka og byrjað upp á nýtt.
8



9
Hér byrjar bókin - bls. 9
Það er fallegur dagur. Sólin skín.
Himinninn er heiður.
Þú ert á gangi í skógi.
Skógurinn er stór og þéttur. Hér er enginn nema þú.

Allt í einu finnur þú lykt.
Góða lykt.
Svakalega góða lykt.
Lykt af sykri og nammi.
Lykt af piparkökum.
Hvað er þetta eiginlega? hugsar þú. Þú gengur á lyktina.



10



11
Skyndilega opnast skógurinn fyrir framan þig. Í litlu rjóðri stendur hús.
„Vá,“ segir þú. Þetta er ekkert venjulegt hús.
Þetta er hús úr piparkökum.
Þetta er piparkökuhús.
Það er nammi út um allt.
Það er nammi á þakinu.
Það er nammi á veggjunum.
Það er meira að segja nammi á namminu.

HVAÐ ÆTLAR ÞÚ AÐ GERA?

Ef þú vilt banka á dyrnar á piparkökuhúsinu skaltu fletta á blaðsíðu 35.
Ef þú vilt frekar halda göngunni áfram skaltu fletta á blaðsíðu 18.

12
Inn á baðherbergi! - bls. 12
Þú hleypur inn á baðherbergi.
„Komdu!“ argar nornin.
Þú rétt nærð að skella piparkökubaðherbergishurðinni á eftir þér.
Hún smellur í lás.
Nornin byrjar að berja á dyrnar.
„Hleyptu mér inn!“ hrópar hún.
„Nei!“ svarar þú. Þú skimar í kringum þig. Hvað áttu nú að gera?
„Hleyptu mér inn!“ hrópar nornin aftur. Þú veist ekkert hvað þú átt að gera. Það er erfitt að fá góða hugmynd í þessari dásamlegu lykt.
Bíddu nú við.
Þú lítur á girnilegt klósettið.
Þú færð góða hugmynd.
13



HVER ER GÓÐA HUGMYNDIN?

Stífla klósettið til að reyna að bleyta og bræða gólfið. – Blaðsíða 51.
Naga þig í gegnum vegginn á bak við klósettið og flýja út í skóg. – Blaðsíða 23.
Gefast upp og fara bara að borða klósettið í staðinn. – Blaðsíða 39.

14
Hring eftir hring! - bls. 14



Þú tekur á sprett og hleypur hring eftir hring í eldhúsinu.
„Komdu hingað!“ hrópar nornin.
„Nei!“ hrópar þú.
„Víst!“ hrópar hún.
„Nei!“ hrópar þú aftur.
Þú rekur þig í kökukefli sem skellur í gólfið og beygir þig undir piparkökumót sem hanga úr loftinu.
„Víst!“ hrópar nornin aftur, rétt áður en hún stígur á kökukeflið.
„Hjálp!“ hrópar nornin um leið og hún flýgur fram fyrir sig.



„Hjálp!“ hrópar nornin aftur þegar hún lendir inni í opnum ofninum.
15
„Hjálp!“ hrópar nornin í síðasta skiptið áður en ofninn lokast á eftir henni.

Þú hleypur út úr eldhúsinu.
Þú hleypur út úr piparkökuhúsinu.
Þú ætlar aldrei að fara inn í þennan skóg aftur!

ENDIR.



16
Ekki kíkja í ofninn - bls. 16
Þú horfir á piparkökukarlinn.
Þú treystir honum ekki.
Hvers vegna býr hann í piparkökuhúsi ef hann er sjálfur úr piparköku?
Það er eins og ef manneskja myndi búa í manneskjuhúsi. Oj bara!
„Ég þarf að fara núna,“ segir þú. Þú gengur af stað út úr eldhúsinu.



„Ekki fara,“ segir piparkökukarlinn og röddin breytist örlítið.
17
Þú lítur um öxl.
Hann er ekki lengur piparkökukarl.



Hann er norn!
„Komdu hingað!“ hrópar nornin og hleypur af stað!

HVERT ÆTLAR ÞÚ AÐ FLÝJA?

Ef þú vilt flýja inn í stofuna skaltu fletta á blaðsíðu 30.
Ef þú vilt flýja inn á baðherbergið skaltu fletta á blaðsíðu 12.
Ef þú vilt hlaupa í hringi inni í eldhúsinu skaltu bakka á blaðsíðu 14.

18
Göngum áfram - bls. 18
Þú heldur göngunni áfram.
Skógurinn verður þéttari og þéttari.
Trén verða hærri og hærri.
Þú stoppar.
Kannski ættir þú að snúa við og kíkja inn í piparkökuhúsið?
Eða ættir þú frekar að halda göngunni áfram?

HVAÐ ÆTLAR ÞÚ AÐ GERA?

Ef þú vilt halda göngunni áfram skaltu fletta á blaðsíðu 28.
Ef þú vilt snúa við og berja að dyrum á piparkökuhúsinu skaltu fletta á blaðsíðu 35.

19
Sykurhúðað handklæði - bls. 19



Þú grípur sykurhúðað handklæði sem hangir á hlaupsnaga.
Þú treður því ofan í klósettið.
Þú sturtar niður.
Vökvi flæðir ofan í klósettið.
Er þetta gos? hugsar þú.

Nornin ber á dyrnar en þú lætur eins og þú heyrir það ekki.
Yfirborðið hækkar í klósettinu.
Og hækkar.
Og hækkar.
Loks flæðir gosið upp úr með látum. Þú bakkar frá klósettinu.
20



Þar sem gosið lendir byrjar gólfið að leysast upp.
Hart piparkökugólfið verður að mauki.
„Það tókst!“ hrópar þú og dansar lítinn sigurdans.
Þú hefðir ekki átt að gera það.
Gólfið undir fótunum á þér er orðið afar mjúkt og þú hrapar ofan í kjallarann.

Flettu á blaðsíðu 32.
21
Má ég smakka húsið? - bls. 21



„Má ég smakka húsið þitt?“ spyrð þú.
Piparkökukarlinn starir á þig.
Þú brosir.
Hann brosir ekki.
„Smakka húsið mitt?“ spyr hann.
Þú brosir enn breiðar.
Hann brosir alls ekki.
„Það er mjög girnilegt,“ segir þú. „Má ég smakka það?“
Piparkökukarlinn starir enn á þig.
„Er ekki allt í lagi með þig?“ hrópar hann svo. Hann verður svo reiður að tvær rauðar hlaupkúlur spretta út úr kinnunum á honum.
22
Þær skjótast út í skóginn. „Auðvitað máttu ekki smakka húsið mitt!“



„En húsið þitt er svo girnilegt!“ hrópar þú. „Má ég ekki narta í það? Bara pínulítið?“
Piparkökukarlinn skellir piparkökuhurðinni að piparkökuhúsinu beint á nefið á þér. Hann skellir svo fast að hurðin brotnar í tvennt.
Þú beygir þig.
Þú grípur efri helminginn á brotnu hurðinni.
Brýtur dálítinn bita.
Stingur honum upp í þig.
Og hleypur heim.
Bragðið er æðislegt!

ENDIR.
23
Nögum vegginnn - bls. 23
Þú stekkur á vegginn á bak við klósettið.
Og byrjar að naga.
Þú nagar.
Og nagar.



Þú ert of lengi að naga.
Nornin brýst í gegnum dyrnar.
Nornin nær þér.

ENDIR.
24
Nýr matseðill - bls. 24
„Bíddu!“ hrópar þú. „Ég er með hugmynd!“
Nornin starir á þig.
„Hvað áttu við?“ spyr hún. Hans og Gréta skjálfa í búrunum sínum.
„Þú þarft ekki að borða börn,“ segir þú. Nornin starir enn á þig.
„Hvað á ég þá að borða?“ spyr hún.
Þú brosir.
„Það er svo margt annað sem hægt er að borða,“ segir þú.
„Eins og hvað?“ spyr nornin hissa. „Það eina sem ég vil eru börn og nammi.“



25
Þú hugsar þig um.
„Þú gætir prófað að fá þér salat,“ segir þú lágt.
Nornin skilur ekkert.
„Salat?“ spyr hún. Þú bendir á piparkökuloftið fyrir ofan þig.
„Þú borðar svakalega óhollt, sko,“ heldur þú áfram. „Það er allt í góðu að hafa nammidag af og til en það þarf líka að borða eitthvað annað.“ Þú brosir enn breiðar. „Eins og til dæmis salat.“
Nornin grettir sig.
„Er svoleiðis ekki vont á bragðið?“
Þú bendir á Hans og Grétu.
„Það er allavega miklu betra á bragðið en þessi tvö.“
Hans og Gréta reyna að brosa. Það tekst ekki.
26



27
Þú ert heima hjá þér.
Í eldhúsinu sitja Hans, Gréta og nornin.
Þú ert að búa til salat.
Í því er kál, tómatar og paprika.
„Gjörðu svo vel,“ segir þú og mokar á disk nornarinnar. Hún fær sér bita. Þið haldið niðri í ykkur andanum á meðan hún tyggur.



„Ekki slæmt,“ segir hún loks og brosir.
Allir anda léttar.
„Má ég fá meira?“ spyr hún.

ENDIR.
28
Göngum áfram - bls. 28
Þig langar ekkert að skoða piparkökuhús.
Þig langar að halda göngunni áfram.
Þú gengur.
Og gengur.
Og gengur.
Á endanum kemstu út úr skóginum.
Þú brosir og arkar heim á leið.

Nokkrum dögum seinna ferðu aftur inn í skóginn.
Þig langar að finna piparkökuhúsið.
Eftir langa mæðu finnur þú rjóðrið aftur.
Húsið er horfið.

ENDIR.
29



30
Flýjum inn í stofu! - bls. 30
Þú hleypur inn í stofu.
Nornin líka.
Þú stekkur upp í bananabrauðssófann.
Nornin líka.
Þú grípur stóran sleikjó úr blómapotti.
Nornin ætlar að gera það líka.
Þú ert samt sneggri og sveiflar sleikjóinum þínum eins og sverði.
Nornin bakkar.
„Láttu mig í friði!“ hrópar þú og sveiflar sleikjóinum aftur.
Hviss!
„Ó, nei!“ hrópar þú. Þú sveiflaðir sleikjóinum of hratt.
Þú missir hann.
Sleikjóinn flýgur af stað.



31
Hann brýtur risastóran stofugluggann.
Hvað áttu nú að gera?

Þú lítur á nornina.
Þú lítur á gluggann.
Þú færð hugmynd.
Þú grípur kókosbollupúða og hendir í nornina. Hann hittir beint í mark! Nornin dettur úr sófanum og lendir á piparkökugólfinu.
Það brotnar.
„Aaahhh!“ veinar nornin um leið og hún hrapar niður í kjallara.



Þú hleypur af stað!
Þú stekkur út um gluggann.
Þú hleypur inn í skóginn.
Á endanum kemstu aftur heim.
Vel gert!

ENDIR.
32
Kjallarinn - bls. 32
Kjallarinn er dimmur.
Kjallarinn er drungalegur.
Þú liggur í gospolli.
Þú lítur upp og sérð að nornin glápir á þig í gegnum gatið í gólfinu.
Hún er ekki kát.
„Hæ,“ segir þú og veifar.
Nornin urrar og hverfur. Hún þorir ekki að hoppa niður. Hún ætlar örugglega að sækja stiga til að komast niður í kjallarann. Þú verður að flýta þér.

Í hinum enda kjallarans sérðu glugga.
Við hliðina á honum er hurð.
Ef þú nærð þangað getur þú komist út og flúið heim. Þú hleypur af stað.
Dyrnar nálgast með hverju skrefinu.
33



„Hjálp,“ heyrir þú einhvern hvísla.
Þú stoppar.
34



Rétt við dyrnar eru tvö búr.
Í þeim eru tveir krakkar.
Þau stara á þig.
„Hjálp,“ segir stelpan.
„Hjálp,“ segir strákurinn.

HVAÐ ÆTLAR ÞÚ AÐ GERA?

Hjálpa krökkunum. – Blaðsíða 52.
Flýja heim. – Blaðsíða 41.

35
Bank, bank - bls. 35
Hver ætli eigi heima í piparkökuhúsi?
Kannski duglegur bakari?
Þú bankar.
Bank.
Bank.
Bank.



Að innan heyrist fótatak.
Trítl.
Trítl.
Trítl.

Svo opnast dyrnar.
Þér bregður. Þetta er sko enginn bakari.
Út gægist höfuð á krúttlegum piparkökukarli. Hann er það sætasta sem þú hefur nokkurn tímann séð.
36
Hann er hissa að sjá þig.
Þú brosir.



„Góðan daginn,“ segir þú.
Hann hættir að vera hissa.
„Farðu!“ segir hann pirraður.

HVERJU ÆTLAR ÞÚ AÐ SVARA?

„Afsakaðu. Ég ætla að fara heim núna.“ – Blaðsíða 43.
„Má ég kíkja í heimsókn?“ – Blaðsíða 47.
„Má ég smakka húsið þitt?“ – Blaðsíða 21.

37
Kíkjum í ofninn - bls. 37
„Mig langar að kíkja í ofninn,“ segir þú. Piparkökukarlinn brosir.
„Komdu þá,“ segir hann. Þið gangið að ofninum.
Hitinn verður meiri.
Og meiri.
Og meiri.
Þið standið alveg við ofninn. Það er stór bökunarplata inni í honum. Eldurinn logar.
„Hvers vegna ertu með ofninn opinn?“ spyrð þú.
Piparkökukarlinn svarar engu.
„Hvers vegna er ekkert á bökunarplötunni?“ spyrð þú.
Piparkökukarlinn svarar engu.
Allt í einu tekur einhver í öxlina á þér.
38
„Af því að ég ætla að baka þig!“ hrópar einhver.
Þú lítur í áttina að piparkökukarlinum.
Þú sérð að hann er ekki lengur piparkökukarl.
Þetta er norn!
Hún hafði breytt sér í piparkökukarl!



Hún hendir þér inn í ofninn og lokar honum.
Þú bakast á nokkrum sekúndum.

ENDIR.
39
Smökkum klósettið - bls. 39
Þú átt aldrei eftir að sleppa héðan.
Þú ákveður að gefast upp. Þú lítur á klósettið. Það er afar girnilegt.
Þú smakkar það.
Bara pínulítið.
Þú bítur í lokið ofan á klósettkassanum.
Þetta er svakalega góður brjóstsykur, hugsar þú og smjattar.
Skyndilega brotna dyrnar.
Nornin æðir inn.
„Oj!“ hrópar hún. „Hvað ertu eiginlega að gera?“
Þú starir á hana, með klósettleifar út á kinnar.
„Smakka ... klósettið ...“ segir þú. Hún starir á þig.
Svo kúgast hún.



40



„Oj, bara,“ segir hún. Svo kúgast hún meira.
„Oooj, bara!“ segir hún aftur.
Nornin þarf að setjast á gólfið, henni finnst þetta svo ógeðslegt.
„Ég ætlaði að éta þig! Nú fer ég bara að kúgast ef ég hugsa um það,“ veinar hún. Nornin snýr sér út í horn. Hún getur ekki einu sinni horft á þig.
Þú hættir við að gefast upp. Þú nýtir tækifærið og hleypur fram hjá henni.
Í gegnum piparkökuhúsið.
Út úr piparkökuhúsinu.
Og alla leið heim!

ENDIR.
41
Flææyjum heim - bls. 41
„Það er ekki hægt,“ hvíslar þú. „Ég hef ekki tíma. Þá nær nornin mér.“
„Nei! Þú nærð því alveg!“ hrópar stelpan.
Þú stekkur aftur af stað, opnar dyrnar og skellir á eftir þér.
Þú hleypur inn í skóginn.
Og kemst að lokum heim.



42
Nokkrum dögum seinna ferðu aftur út í skóg.
Húsið er horfið.
Nornin er horfin.
Krakkarnir tveir eru horfnir.
Ekkert er eftir nema klístraður sleikjó.

ENDIR.
43
Afsakaðu - bls. 43
„Afsakaðu,“ segir þú. Piparkökukarlinn starir á þig.
„Ég ætla að fara heim núna,“ heldur þú áfram. Hann starir enn á þig.
„Bless,“ segir þú og hleypur heim. Hann hendir sleikjó á eftir þér og skellir svo í lás.

ENDIR.



44
Stingum af - bls. 44
„Bless!“ hrópar þú, stekkur á dyrnar og opnar þær.
„Bíddu!“ hrópa krakkarnir.
„Bíddu!“ hrópar nornin.
Þú bíður ekki. Þú hleypur.
Hraðar.
Og hraðar.
Alveg þangað til þú kemur aftur heim.

ENDIR.



45
Súkkulaði-klóettpappír - bls. 45
Það hangir klósettpappírsrúlla við hliðina á klósettinu. Hún er úr súkkulaði. Þú tekur utan um hana og hendurnar á þér verða allar kámugar. Þú hendir henni ofan í klósettið eins hratt og þú getur.



„Oj!“ hvíslar þú. „Hverjum datt í hug að nota súkkulaði fyrir klósettpappír?“
Súkkulaðið sekkur til botns.
Þú sturtar niður.
Furðulegt vatn streymir ofan í klósettið.
Er þetta gos? hugsar þú.
46
Klósettið byrjar að fyllast. Þú brosir.
Súkkulaði-klósettpappírinn dugar!
Þú munt sleppa héðan!
Eða hvað?
„Ó, nei,“ hvíslar þú.
Súkkulaðið blandast vatninu.
Súkkulaðið og vatnið verða að ógeðslegu sulli.
Súkkulaðið og vatnið sturtast niður.
„Nei!“ veinar þú!
Fyrir aftan þig heyrirðu nornina brjótast í gegnum dyrnar.

ENDIR.
47
Má ég kíkja í heimsókn? - bls. 47
„Má ég kíkja í heimsókn?“ spyrð þú.
Piparkökukarlinn starir hissa á þig.
„Viltu koma inn?“ spyr hann.
„Já,“ segir þú.
„Í alvöru?“ spyr hann.
„Já,“ segir þú aftur. Piparkökukarlinn brosir.
„Auðvitað máttu koma inn,“ segir hann spenntur. Hann hleypur inn og þú eltir.



Hér er allt úr nammi eða kökum.
Veggirnir eru úr piparkökum.
Gólfið líka.
Loftið líka.
„Þurrkaðu af skónum,“ segir piparkökukarlinn.
48
„Ef gólfið blotnar gæti það skemmst. Þá myndum við hrapa niður í kjallara.“



Þú lofar að þurrka vel af skónum. Mottan er úr súkkulaðirúsínum.
Þú kíkir inn í stofuna.
Sófinn er úr bananabrauði.
Púðarnir úr kókosbollum.
Stólarnir úr lakkrís.
Bókahillurnar úr saltstöngum.
Glerið í stofuglugganum úr þunnum sykri.
Blómin í blómapottunum úr stórum sleikjóum.

Þú kíkir inn á baðherbergið.
Klósettið er úr rauðum brjóstsykri.
„Þá er minni fýla,“ segir piparkökukarlinn.
Þú hlærð. Þetta klósett er klikkað!
49



50
„En ekki sitja of lengi,“ segir piparkökukarlinn. „Rassinn á þér hitar sykurinn og hann bráðnar. Þú gætir fest þig.“
Þú ákveður að fara bara á klósettið þegar þú kemur aftur heim.



Þið gangið inn í eldhúsið.
Þar er mjög heitt.
Í öðrum endanum er risastór ofn.
Ofninn er opinn.
Í ofninum logar eldur.
„Vá,“ segir þú.
„Ég er að baka,“ segir piparkökukarlinn spenntur.
Hann er aðeins of spenntur.
„Viltu sjá hvað ég er að baka?“ spyr hann og bendir á ofninn.



HVAÐ ÆTLAR ÞÚ AÐ GERA?

Ef þú vilt kíkja inn í ofninn skaltu fletta á blaðsíðu 37.
Ef þú þorir það ekki og vilt bara fara heim skaltu fletta á blaðsíðu 16.

51
Stíflum klósettið - bls. 51
Ef þú stíflar klósettið rennur vatn upp úr því og út á gólf.



Ef piparkökugólfið blotnar gæti komið gat í það.



Ef það kemur gat geturðu komist niður í kjallara og flúið þaðan.
Nornin ber aftur á dyrnar. Þú veist að þú hefur ekki langan tíma. En hvernig áttu að stífla klósettið? Þú lítur í kringum þig. Það eru nokkrir möguleikar.



HVERNIG ÆTLAR ÞÚ AÐ STÍFLA KLÓSETTIÐ?

Með súkkulaði-klósettpappír. – Blaðsíða 45.
Með sykurhúðuðu handklæði. – Blaðsíða 19.
Með hendinni. – Blaðsíða 54.

52
Hjálpum krökkunum - bls. 52
Þú getur ekki skilið krakkana eftir.
Þú hleypur að búrunum.
„Hver eruð þið?“ spyrð þú.



„Ég heiti Hans,“ segir strákurinn.
„Ég heiti Gréta,“ segir stelpan.
„Nornin náði okkur,“ segir Hans.
„Nornin ætlar að éta okkur,“ segir Gréta.
Braaak ...
Þú heyrir hlera opnast. Nornin er að koma!
„Hvernig opna ég búrin?“ spyrð þú. Gréta bendir.
53
„Lykillinn er þarna!“ segir hún.
Þú lítur um öxl. Á ryðguðum nagla hangir gamall lykill.
Þú hleypur af stað.
Þú grípur lykilinn.
Þú snýrð þér við.
„Ó, nei,“ segir þú.
Nornin stendur við búrin. Hún er ekki kát.
„Nú er nóg komið!“ hrópar nornin.



HVAÐ ÆTLAR ÞÚ AÐ GERA?

Ef þú vilt hlaupa burt skaltu fletta á blaðsíðu 44.
Ef þú vilt reyna að fá nornina til að skipta um matseðil skaltu fletta á blaðsíðu 24.

54
Hjálparhönd - bls. 54



Þú brettir upp ermarnar.
Þú treður handleggnum á bólakaf í klósettið.
Þú sturtar niður. Vatn byrjar að streyma ofan í klósettið. Þú finnur á lyktinni að þetta er ekkert venjulegt vatn. Þetta er gos.
Ættir þú kannski að fá þér sopa?

Nornin ber á dyrnar og allt í einu fattar þú svolítið:
Þetta virkar!
Höndin dugar sem stífla.
55
Gosið fyllir klósettið.
Gosið flæðir út um allt.
Gosið er að breyta piparkökugólfinu í mauk.



Þetta er að takast!
„Sko mig!“ hrópar þú og ætlar að losa þig. En það gengur ekki.
Höndin er föst.
Pikkföst.
„Ó, nei!“ veinar þú um leið og nornin brýst í gegnum dyrnar.

ENDIR.
56
Bækur eftir Ævar Þór Benediktsson



Þín eigin saga

Búkolla
Börn Loka
Draugagangur
Piparkökuhúsið

Þín eigin-bókaflokkurinn

Þín eigin þjóðsaga
Þín eigin goðsaga
Þín eigin hrollvekja
Þitt eigið ævintýri
Þitt eigið tímaferðalag

Bernskubrek Ævars vísindamanns

Risaeðlur í Reykjavík
Vélmennaárásin
Gestir utan úr geimnum
Ofurhetjuvíddin
Óvænt endalok


Hér lýkur bókinni.
Ef þú finnur galla í þessari hljóðbók með texta, vinsamlegast láttu safnið vita.


